\chapter*{Úvod}
\addcontentsline{toc}{chapter}{Úvod}
\markboth{ÚVOD}{}
\label{0-uvod}


Cílem práce je vytvořit webovou aplikaci pro projekt VISKALIA
(Virtuální skansen lidové architektury), identifikační kód projektu
: DG20P02OVV003. Projekt se zaměřuje na
záchranu fondů plánové, kresebné a fotografické dokumentace lidové
architektury v ČR. Jeho smyslem je zpřístupnit tyto fondy širší
veřejnosti. Toho se chce docílit vytvořením virtuálního skansenu,
který bude obsahovat zejména 3D modely architektonických památek
lidového stavitelství na území ČR. Dále bude vytvořena veřejná
databáze mapových výstupů, plánů, fotografií a dalších dokumentů
obohacená o množství metadat. Bude využívána především při vzdělávání,
ale také prostřednictvím výstav a publikací.

Aplikace bude zaměřená na interní správu objektů a nebude tedy přístupná
veřejností. Měla by umět zobrazovat data z databáze převzaté
z fondů Národního muzea. Ta bude dále rozšířena o námi poskytovaná
data jako fotografie, modely, dokumenty a jejich metadata. Tyto data
už budou moci uživatelé přidávat, zobrazovat, mazat a editovat. Jeden
z hlavních požadavků je také na per object permissions, tedy aby
uživatelé mohli editovat pouze taková data, ke kterým mají udělené
oprávnění. Aplikace bude po dokončení spuštěna na serveru ČVUT.


